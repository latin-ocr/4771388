Qui de equitibus Romanis copiosius disseruerunt, Eybenius, cujus dissertatio inserta
est thesauri Sallengeriani Vol. I. et MuhlertuS, cujus libellus aliquot ante annos Hil-
desiae· prodiit, eorum alter ex analectis patris sui ICti quondam Spirensis multa
quidem non indocte collecta protulit, sed ea neque ordine, quo decebat, disposita,
neque iis, quae deerant, aucta3 alter neque quantam rem aggrederetur divinasse,
neque temporis operaeque satis impendisse tam multiplici quaestioni putandus est.
Mihi, quanquam non ignoro, quid hac quaestione, quae conjuncta est cum uni-
versa reipublicae Romanae historia, efficiendum fuerit, tamen ea quominus effice—
rem, praeter rei difficultatem confilium quoque hujus libelli obstitit. Sunt enim ali-
quot anni, ex quo de rebus Augusti, quae quanta sint obscuritate involutae doctis
notum est, quaestionem suscipere coepi, in qua, quum singulae partes per se tractan-
dae ac saepe ad priora tempora redeundum videretur, orta sunt πάρεργα quaedam,
inter quae haec est de equitibus Romanis disputatio. In qua, si quae breviuS‚ quam
par est, tractata invenies, eorum partem et rei difficultati et virium mearum imbecil-
litati tribuito, nonnulla consilio aut plane praetermisisse aut alii quaestioni reliquisse
me memento. Veluti regum Romanorum historiam, quam vix magnis jam viderem⁴
voluminibus contineri, quam brevissime fieri potuit, attigi, in ceteris quoque conje-
cturis conjecturas refellere supersedi. Nonnullas quaestiones, seculorum erroribus im-
plicatas, his ipsis solutas temporibus reperi, in nonnullis rebus tritissimis commixta
cum veris falsa deprehendi. Tam breviter de illis, quam explicate de his nonnunquam
dicendum ratus sum, in quo doleo me caruisse Zumptii dissertatione, quae, iu Acade-
mia regia Berolinensi nuper lecta, lucem, quod sciam, non‘ vidit.

1

